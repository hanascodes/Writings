Čistila sam sobu, subota je bila, pronašla sam neke stare knjige i 
svoj jedini objavljen filozofski rad na temu koju mi je,
koliko se sjećam, zadala profesorica Rusmina. 
Teška su to vremena bila, a teže i riječi.
Ovaj rad je objavljen u zborniku proznih i poetskih radova
sarajevskih srednjoškolaca. Mnogo pravopisnih grešaka je u 
mom objavljenom radu, greške koje sam i ja sama primijetila.
Valjda su to sve brzinski "smlatili" i nisu mnogo pažnje
obraćali na greške, niti je postojao spellcheck u Wordu za 
bosanski jezik.
Halalim im, jer je moj, a i mnogo kvalitetnih tuđih radova bi
objavljeno u tom zborniku.
Moje teške riječi mi nisu donijele ni banke, ali Hodžićeve jesu.
Čovjek je pisao pjesme. Podsjećaju me na Jesenjinove stare pjesme,
poeme, kako god da vi nazvali kratke filozofske radove. 
Hodžić i danas vjerovatno pjesme piše, pišem i ja. Ovaj rad je
kratki pogled na prošlost, jedan od mojih magnum opusa. Jedan
od radova koje smatram stvarno dobrim - jer je sirov, brutalno
iskren.
Sve logičke, semantičke, pravopisne greške su moje i ne dozvoljavam
nikome, makar on/ona/biloKojiRod profesor bio/la/itd da mi
oduzme/oduzima moju umjetničku slobodu koju gajim, držim,
štitim od malena. 
Ne dam mašini da mi dušu u procesu uzima. 
Onaj ko shvati ovaj rad,
Shvata i mene.
A možda
Samo možda
i sebe.



花